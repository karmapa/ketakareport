<division t="འདུལ་བ།"/>
<vol n="1" t="ཀ">ཀ</vol>
<pb id="1.1a"/>
༼ཀ༽ ༄༅། ༈ །འདུལ་བ་ལུང་བཞུགས་སོ། །
(黃)  律師戒行經第一部
<pb id="1.1b"/>
<doc id="dbg"/><sutra id="J1"/>༄༅༅།   །རྒྱ་གར་སྐད་དུ། <stitle n="1" zh="1.3">བི་ན་ཡ་བསྟུ།</stitle> བོད་སྐད་དུ། <ttitle n="1" zh="1.3"><head n="1" t="འདུལ་བ་གཞི། ༼ཀ༽" st="བི་ན་ཡ་བསྟུ།"/>འདུལ་བ་གཞི།
</ttitle><bampo n="1.1" zh="1.3"/>བམ་པོ་དང་པོ། དཀོན་མཆོག་གསུམ་ལ་ཕྱག་འཚལ་ལོ། །གང་གིས་འཆིང་རྣམས་ཡང་
དག་རབ་བཅད་ཅིང་། །མུ་སྟེགས་ཚོགས་རྣམས་ཐམས་ཅད་རབ་བཅོམ་སྟེ། །སྡེ་དང་བཅས་
པའི་བདུད་རྣམས་ངེས་བཅོམ་ནས། །བྱང་ཆུབ་འདི་བརྙེས་དེ་ལ་ཕྱག་འཚལ་ལོ། །ཁྱིམ་དོན་ཆེ་
ཆུང་སྤངས་ཏེ་དང་པོ་རབ་འབྱུང་དཀའ། །རབ་བྱུང་ཐོབ་ནས་ཡུལ་སྤྱད་དག་གིས་དགའ་ཐོབ་དཀའ། །
མངོན་དགའ་ཇི་བཞིན་དོན་བསྐྱེད་ཡང་དག་བྱེད་པ་དཀའ། །ངུར་སྨྲིག་གོས་འཆང་མཁས་པ་ཚུལ་
ལས་ཉམས་པ་དཀའ། །གཞི་རྣམས་ཀྱི་སྤྱི་སྡོམ་ལ། རབ་འབྱུང་གསོ་སྦྱོང་གཞི་དང་ནི། །
<pb id="1.2a"/>
དགག་དབྱེ་དབྱར་དང་ཀོ་ལྤགས་གཞི། །སྨན་དང་གོས་དང་སྲ་བརྐྱང་དང་། །ཀཽ་ཤམ་བི་དང་ལས་ཀྱི་གཞི། །དམར་སེར་ཅན་དང་གང་ཟག་དང་། །སྤོ་དང་གསོ་སྦྱོང་བཞག་པ་དང་། །གནས་
མལ་དང་ནི་རྩོད་པ་དང་། །དགེ་འདུན་དབྱེན་རྣམས་བསྡུས་པ་ཡིན། །<head n="2" t="རབ་ཏུ་འབྱུང་བའི་གཞི་འཆད་པ།" type="shi" lv="1.1" zh="1.3"/>རབ་ཏུ་བྱུང་བའི་སྤྱི་སྡོམ་ལ། <head n="3" t="ཤཱ་རིའི་བུའི་སྡེ་ཚན།"  headtype="detshen" lv="1.1.1" zh="1.3"/>ཤཱ་རིའི་བུ་དང་མུ་སྟེགས་ཅན། །དགེ་ཚུལ་གཉིས་དང་བྱ་རོག་སྐྲོད། །དགྲ་བཅོམ་བསད་དང་
ལག་རྡུམ་གྱི། །སྡེ་ཚན་ཡང་དག་བསྡུས་པ་ཡིན། །སྡོམ་ལ་ཤཱ་རིའི་བུ་དང་རབ་འབྱུང་དང་། །བསྙེན་པར་རྫོགས་པར་གནང་བ་དང་། །ཉེ་སྡེས་ཚོགས་ནི་བསྡུས་པ་དང་། །ལྔ་པའི་སྡེ་ཚན་བསྡུས་
པ་ཡིན། །བྱང་ཆུབ་སེམས་དཔའ་དགའ་ལྡན་གྱི་གནས་ན་བཞུགས་པ་ན། 
